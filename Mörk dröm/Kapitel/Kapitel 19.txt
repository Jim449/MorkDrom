{p}
	{set,Kapitel,19}
	{image,'Bilder/Kontoret'}

{p}
	Kapitel 19

{p}
	När du besöker herrgården igen märker du omedelbart
	att något har hänt.

{p}
	Selena:
	- Bra att du kom. En stor grupp monster har siktats i Den öde staden.
	Vi tror att de förbereder en attack.

{p}
	Selena:
	- Vi har precis formulerat en plan för hur vi ska försvara oss.
	Följ med mig.
	{name,Plats,'Den öde staden'}
	{image,'Bilder/Det öde torget'}

{p}
	Du följer med Selena till den öde staden.
	Barrikader har placerats ut på gatorna och soldater står redo.
	
{p}
	Du går upp i ett torn, där Alba står och håller utsikt.

{p}
	Alba:
	- God morgon. Ser du hur monstren närmar sig norrifrån?
	De är så många fler än oss...

{p}
	Alba:
	- Jag trodde aldrig att jag skulle dras in i ett krig.
	Kommer vi verkligen att klara av det här?

{p}
	Selena:
	- Alba, du har slagits mot Aegithalos förut. Hur stark är han?
	
{p}
	Alba:
	- Mycket. Vi hade knappt någon chans förra gången.
	Som tur är lyckades Ron stjäla Luftamuletten från honom.

{p}
	Alba:
	- Utan amuletten borde han vara rejält försvagad.
	Som Luftens utvalda borde jag vara starkare men jag vet inte... han är så oberäknelig.

{p}
	Selena:
	- Alba, du är den snabbaste av oss. Din uppgift under striden
	blir att hålla utsikt och delegera order.

{p}
	Alba:
	- Okej.

{p}
	Goran:
	- Selena, soldaterna är redo!

{p}
	Selena:
	- Utmärkt, Goran. Det var snabbt jobbat.
	Låt mig förklara strategin igen...
	
{p}
	Tiden går. Det är bara några minuter kvar tills monstren är framme
	och stämningen är spänd. 

{p}
	Fienderna stormar in. Stora horder av vättar, ödlemän, goblins, vargar...
	Order delas ut, vapen dras...
	
{p}
	Ett stort dån hörs. Ett hus rämnar och rasar över monstren.
	Stora dammoln piskas upp och döljer all sikt.

{p}
	Gorans soldater rusar ut ur husen omringar monstren.
	Monstren hinner inte hämta sig från kaoset och huggs ned snabbt.

{p}
	Du, Selena och Alba står på taket av ett hus
	där ni har en god överblick av striden.
	
{p}
	Selena raserar byggnader och ändrar hela Den öde stadens terräng.
	Du fyller gränderna med flammande eld.

{p}
	Än så länge går striden er väg. Stadens soldater slår effektivt
	ned de monster som lyckats ta sig till fronten.
	Fiendernas numerära överläge minskar stadigt.

{p}
	Du hör plötsligt ett skri. En enorm skepnad sveper över himmelen.

{p}
	Alba:
	- Selena behöver dig vid fronten nu!
	Aegithalos har frammanat en bevingad best!
	
{p}
	Du följer Alba upp på taken. En kraftig vind slår emot dig
	och får dig att förlora kontrollen.

{p}
	Albas vind fångar upp dig. Du höjer blicken och möter ögonen på en gigantisk fågel.
	Brevid den håller en tornado på att formas.
	
{p}
	Alba:
	- Det är en Garuda. De lever vid Klipporna och sägs vaka över Lufttemplet.
	Var försiktig - du vet aldrig när en till kastvind kommer.

{p}
	Selena:
	- Bra att du kom. Jag funderar på hur vi ska få ned den här besten till marken.
	Har ni några idéer?

{p}
	Alyssa:
	- Jag skulle kunna använda is och kyla för att slå ut dess vingar
	men jag vet inte om jag kan nå den härifrån.

{p}
	Alba:
	- Jag hjälper dig.

{p}
	Alyssa och Alba aktiverar sina magier.
	En jetström av frost och isskärvor slår mot Garudan.

{p}
	Garudans vingar börjar frysa till is och den faller mot marken.
	Den fångas upp av en stark vind och landar mjukt.

{p}
	Du ser att Aegithalos rider på Garudans rygg.

{p}
	Aegithalos:
	- Så ni är här. Det är dags att jag tar min hämnd
	för det som hände i Underjorden!

{p}
	Aegithalos:
	- Jag kanske inte har Luftamuletten längre men med denna best
	på min sida är mina krafter mer än tillräckliga för att döda er alla!

{p}
	Tornadon ökar i styrka och rusar mot er. Albas vind tar tag i er
	och sveper er ur vägen.

{p}
	Du landar på gatan med Garudan rakt framför dig.

{p}
	Alba:
	- Jag är ledsen men jag har använt upp nästan all min magi.

{p}
	Selena:
	- Du har gjort mer än nog, ta skydd och vila.
	
{p}
	Selena:
	- Nu är det upp till oss.
	Framförallt måste vi se till att Garudan inte lyfter.
	{name,Fiende.Namn,'Garuda'}
	{set,Fiende.Grad,6}
	{name,Fas,'Strid'}
	{call}

{p}
	Garudan är död. Dess kropp ligger stilla i dammet,
	i mitten av torget.

{p}
	Aegithalos reser sig mödosamt från dess rygg.
	Han är utmattad, har använt nästan all sin kraft under striden.

{p}
	Aegithalos:
	- Fan ta er... hur kunde ni besegra Garudan,
	en av de legendariska vidundren?

{p}
	Aegithalos:
	- Ni hade kunnat låta den fly. Vilken grymhet...

{p}
	Selena:
	- Var inte dum. Då hade den kommit tillbaka för att hämnas.

{p}
	Aegithalos:
	- Luftens vidunder är nyckfulla.
	De gör aldrig samma sak flera gånger.
	
{p}
	Selena:
	- Må så vara. Det här är slutet för dig.

{p}
	En fysisk stöt går genom Aegithalos kropp. Hans leder bryts itu
	och han faller handlöst ned på marken.

{p}
	Aegithalos:
	- Det här är slutet säger du... min kropp kanske är på väg att ge upp
	men vad är liv egentligen...
	
{p}
	Aegithalos:
	- Hahaha... jag är ändå lycklig som fick flyga genom luften.
	Efter att varit instängd i den där hålan så länge...

{p}	
	Aegithalos:
	- Ta mig härifrån, Merula.

{p}
	Aegithalos omges av svart energi och försvinner.

{p}
	Alba:
	- Han är borta...

{p}
	Goran kommer springandes.

{p}
	Goran:
	- Striden är över! Monstren har dödats
	eller drivits på flykt.

{p}
	Selena:
	- Bra. Nu måste vi ta hand om alla
	som blivit sårade.

{p}
	Arbetet sätter igång och fortsätter under hela dagen.
	{set,Hp,Max hp}

{p}
	Nästa morgon går du till herrgården.
	Ett möte är på väg att börja och alla är där.
	{name,Plats,'Staden'}
	{image,'Bilder/Kontoret'}

{p}
	Selena:
	- Jag måste återvända till Fristaden.
	Jag tog en stor risk när jag reste hit.

{p}
	Selena:
	- Jag är orolig för att Fristaden ska ha blivit utplånat...

{p}
	Narden:
	- Det borde du ha tänkt på tidigare.
	Visste du inte vad du gav dig in på?

{p}
	Selena:
	- Jag står fast vid mitt beslut. Resan till Staden
	var nödvändig.

{p}
	Alyssa:
	- Fristaden är alltför sårbar om Gömslet
	skulle bestämma sig att anfalla.

{p}
	Alyssa:
	- Det bästa vore om hela befolkningen kunde
	ta sig till Staden. Det blir lättare att försvara oss
	om alla är samlade på en plats.

{p}
	Narden:
	- Vi har inte resurser att ta hand om Fristaden!
	Vi är tillräckligt hårt pressade som det är.

{p}
	Selena:
	- Nej, jag är övertygad om att det kommer att fungera.
	Invånarna i Fristaden är överlevare och skickliga krigare.
	Vi kommer inte att belasta er.

{p}
	Selena:
	- Problemet är att hela byn måste korsa Urskogen.
	Några av er vet hur man tar sig igenom Urskogen...
	
{p}
	Selena:
	- ... men det här handlar om att förflytta ett stort antal människor
	genom en plats som kontrolleras av fiender.

{p}
	Philomelos:
	- Vad sägs om att vi hittar amuletten av Ljus först?
	Den kan skydda oss från att gå vilse och mota bort monstren.

{p}
	Alyssa:
	- Jag instämmer med Philomelos. Det finns en chans att Sita,
	som har amuletten, befinner sig i Ljustemplet.

{p}
	Alyssa:
	- Annars så skulle ni kunna förstöra Ljustemplets altare.
	Då skulle Sita upphöra att vara ett hot.

{p}
	Philomelos:
	- Nej...

{p}
	Selena:
	- Det är en bra idé. Philomelos, du måste hjälpa mig.

{p}
	Philomelos:
	- Jag kan i alla fall visa vägen till Ljustemplets altare.

{p}
	Ron:
	- Jag tänker återvända till Muren. Mina kompanjoner från Slummen
	kanske finns kvar någonstans och jag vill ta reda på vad Nimbus planerar.
	
{p}
	Ron:
	- Alba, följer du med?

{p}
	Alba:
	- Jag? Jag hoppades att jag kunde slippa Muren för ett tag, men om du insisterar...

{p}
	Goran:
	- Alyssa, har du kommit på någon plan för att stoppa Merula än?
	
{p}
	Alyssa:
	- Inte ännu. Jag hoppades att vi kunde anfalla Mörkertemplet snart...

{p}
	Alyssa:
	- ... men det verkar inte vara möjligt. Ravinen skyddas av en stark formel.

{p}
	Alba:
	- Har ni inte redan nått Mörkertemplet en gång?

{p}
	Alyssa:
	- Ja, men det var i Eldtemplet och den metoden kan vi inte använda
	om vi vill nå Mörkertemplets inre.

{p}
	Alyssa:
	- Dessutom har formeln som skyddar Mörkertemplet
	blivit starkare under de senaste dagarna.

{p}
	Selena:
	- Varför det?

{p}
	Alyssa:
	- Det är svårt att säga.

{p}
	Alyssa:
	- För att ta oss ned i Ravinen måste vi hitta Ljusamuletten.
	Vill du följa med Selena och Philomelos till Fristaden?

{p}
	Selena:
	- Hur blir det med försvaret av Staden? Jag vill inte gärna lämna Staden sårbart för attacker.

{p}
	Goran:
	- Det är mitt ansvar att skydda Staden. Narden, jag hoppas att du går med på det?

{p}
	Narden:
	- Gör som du vill. Äventyrarna lyder fortfarande bara under mig.

{p}
	Goran:
	- Nåväl... vi får samarbeta så gott det går.

{p}
	Mötet avslutas och de flesta går. Alyssa ber dig och Selena att stanna kvar.

{p}
	Alyssa:
	- Jag tänkte på det som ni sa... om att en by i Skärgården blivit utplånad av monstren.

{p}
	Alyssa:
	- Jag bodde där ett tag så det är en stor förlust för mig.

{p}
	Alyssa:
	- Invånarna i Skärgården tillbad Vattnets gud, Podiceps.
	De ville att jag skulle ta rollen som Vattentemplets överhuvud.

{p}
	Alyssa:
	- Jag vägrade. Anledningen var att jag inte såg poängen med gudarna. Jag vet att de existerar...

{p}
	Alyssa:
	- ... men vad ger de oss? Magier, givetvis, men inte mycket mer.

{p}
	Alyssa:
	- Jag läste flitigt genom böckerna om öns historia och jag insåg en sak.

{p}
	Alyssa:
	- Ju mer öns invånare tillber gudarna, desto fler naturkatastrofer inträffar.
	Det låter paradoxalt, för det är precis det som vi ville att gudarna skulle skydda oss ifrån…

{p}
	Alyssa:
	- Gudarna gör inte vad vi vill – de gör vad vi fruktar.
	Ju mer vi fruktar att något ska hända, desto oftare händer det.

{p}
	Alyssa:
	- Jag drog slutsatsen att vi borde överge elementalreligionen.
	Jag lämnade Skärgården och träffade Turdus, som snabbt lät sig övertygas av mina teorier.

{p}
	Alyssa:
	- Ibland undrar jag om alla de här incidenterna hade inträffat om jag hade stannat i Skärgården.
	Men det finns ingen mening med att tänka på det sättet.

{p}
	Alyssa:
	- Ursäkta mig. Jag ville bara prata om det.

{p}
	Alyssa:
	- Vi ses.
	{set,Alba,0}
	{set,Ron,0}

{p}
	{chap,'Platser/Staden'}

{p}